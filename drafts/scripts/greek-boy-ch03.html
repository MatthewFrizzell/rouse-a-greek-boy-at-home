    <!DOCTYPE html>
    <html lang="grc">
    <head>
    <title>A Greek Boy at Home, Chapter 03</title>
    <meta charset="utf-8">
    <link href="https://fonts.googleapis.com/css?family=Noto+Serif:400,700&amp;subset=greek,greek-ext" rel="stylesheet">
    <link href="tufte.min.css" rel="stylesheet">

    </head>
    <body>
      <article>
      <nav>&#x2191; <a href="http://fhardison.github.io/rouse-a-greek-boy-at-home/">Rouse's A Greek Boy at Home</a></nav>
      <h1 lang="en">A Greek Boy at Home, Chapter 03</h1>
      <section>
    
<h1>III ΚΗΠΟΣ</h1>
<p>τοῦτ’ ἐστὶ τὸ χωρίον ἐν ᾧ γεωργεῖ ὁ Θράσυλλος, καὶ οὗτοί εἰσιν οἱ λόφοι, οἳ περιέχουσι τὸ χωρίον· αὕτη δ’ ἡ ὁδὸς ἡ ἐν μέσῳ τῶν χωρίων, καὶ ταῦτ’ ἐστὶ τὰ χωρία τὰ ἐν μέσῳ τῶν λόφων. καὶ δὴ καὶ αὕτη ἐστὶν ἡ οἰκία ἡ ἐν μέσῳ τῷ χωρίῳ· οὗτος δὲ κῆπός ἐστιν ἐγγὺς τῆς οἰκίας.</p>

<p>ἆρα δῆλόν σοι ὅ τι ἐστὶ κῆπος; ἆρα τοῦτό μ’ ἐρωτᾷς; λέγω δὴ τοῦτο ὥσπερ καὶ τὰ ἄλλα· καὶ <label for="ln-5" class="margin-toggle "></label>
<input type="checkbox" id="ln-5" class="margin-toggle"/>
<span class="marginnote"><i>5</i></span> ἐν ᾧ χρόνῳ λέγω, σὺ μανθάνεις ἕκαστα. κῆπος γάρ ἐστι τόπος, ἐν ᾧ φυτεύομεν δένδρα<label for="ln-fn2" class="margin-toggle sidenote-number"></label>
<input type="checkbox" id="ln-fn2" class="margin-toggle"/>
<span class="marginnote">Footnote about text</span> καὶ ἄλλα<label for="ln-fn3" class="margin-toggle sidenote-number"></label>
<input type="checkbox" id="ln-fn3" class="margin-toggle"/>
<span class="marginnote">Footnote about text</span> φυτά. ἅπερ δὲ φυτεύομεν ἐν τῷ κήπῳ, ταῦτα ἐσθίομεν, ἢ τὸν καρπὸν αὐτῶν. ἄλλα μὲν γὰρ δένδρα οὐ φυτεύομεν, μόνα δὲ ταῦτα τὰ δένδρα, ἃ φέρει καρπόν· καὶ <label for="ln-10" class="margin-toggle "></label>
<input type="checkbox" id="ln-10" class="margin-toggle"/>
<span class="marginnote"><i>10</i></span> τὸν καρπὸν ἐσθίομεν τῶν δένδρων. τὰ δὲ δένδρα ἃ καρπὸν φέρει, ταῦτ’ ὀνομάζομεν καρποφόρα δένδρα, ἢ καὶ ἀκρόδρυα. λέγω δὴ συκᾶς καὶ ἐλαίας καὶ ἄλλα τοιαῦτα δένδρα. τούτων δὲ τῶν δένδρων ἡ μὲν συκῆ φέρει σῦκα, ἡ δ’ ἐλαία φέρει ἐλαίας· ἐσθίομεν δὲ καὶ <label for="ln-15" class="margin-toggle "></label>
<input type="checkbox" id="ln-15" class="margin-toggle"/>
<span class="marginnote"><i>15</i></span> τὰ σῦκα καὶ τὰς ἐλαίας, ἐκ δὲ τῶν ἐλαιῶν ποιοῦμεν ἔλαιον. καρποὺς δὲ φέρει τὰ δένδρα ἄλλα ἄλλους. λάχανα δὲ καὶ φυτεύομεν καὶ ἐσθίομεν· ταῦτα δ’ ἐστὶ σκόροδα καὶ κρόμμυα καὶ ῥάφανοι καὶ κύαμοι καὶ σέλινα καὶ ἄλλα. <label for="ln-20" class="margin-toggle "></label>
<input type="checkbox" id="ln-20" class="margin-toggle"/>
<span class="marginnote"><i>20</i></span></p>

<h2>IIIΑ ΑΓΡΙΑ ΔΕΝΔΡΑ<label for="ln-fn1" class="margin-toggle sidenote-number"></label>
<input type="checkbox" id="ln-fn1" class="margin-toggle"/>
<span class="marginnote">Footnote about header</span></h2>
<p>ταῦτ’ ἐστί τοι δένδρα ἥμερα· ἔστι δὲ καὶ ἄγρια δένδρα ἐπὶ τῶν λόφων. καὶ δὴ ἐρωτᾷς, τί ποτ’ ἐστὶν ἄγριον καὶ τί ἥμερον· λέγω οὖν σοι καὶ ταῦτα, καὶ μανθάνεις σὺ ἐν ᾧ λέγω. τὰ μὲν ἥμερα δένδρα ταῦτ’ ἐστίν, ἅπερ φυτεύομεν ἐν τῷ κήπῳ· ὥσπερ καὶ τὰ <label for="ln-25" class="margin-toggle "></label>
<input type="checkbox" id="ln-25" class="margin-toggle"/>
<span class="marginnote"><i>25</i></span> ἥμερα ζῷα ταῦτ’ ἐστίν, ἅπερ τρέφομεν ἐν τῇ οἰκίᾳ καὶ ἐν τῷ χωρίῳ. ἀλλὰ τὰ ἄγρια δένδρ’ ἐστὶ ταῦθ’, ἃ μὴ φυτεύομεν, ὥσπερ καὶ τὰ ἄγρια ζῷα ταῦτ’ ἐστίν, ἃ μὴ τρέφομεν. ἐπὶ οὖν τῶν λόφων ἐστὶ τὰ ἄγρια δένδρα, καὶ δὴ καὶ τὰ ζῷα τὰ ἄγρια. ποῖα <label for="ln-30" class="margin-toggle "></label>
<input type="checkbox" id="ln-30" class="margin-toggle"/>
<span class="marginnote"><i>30</i></span> δ’ ἐστὶ τὰ δένδρα τὰ ἄγρια; ἔστι μὲν ἄλλα, περὶ ὧν ὕστερον· νῦν δὲ λέγω ἔνια αὐτῶν· ἔστι μὲν πεύκη, ἔστι δὲ φηγός, ἔστι δὲ καὶ ἰτέα καὶ πτελέα· ὅπου δὲ πολλὰ δένδρα ὁμοῦ ἐστιν, ταύτην ὕλην ὀνομάζομεν. <label for="ln-35" class="margin-toggle "></label>
<input type="checkbox" id="ln-35" class="margin-toggle"/>
<span class="marginnote"><i>35</i></span> ἕκαστον δὲ δένδρον κλάδους ἔχει, ἕκαστος δὲ κλάδος φύλλα. ἡ δ’ ὕλη πολλὰ δένδρ’ ἐνέχει, καὶ φηγοὺς καὶ ἰτέας καὶ πεύκας καὶ πτελέας· καὶ τὰ δένδρα πολλοὺς ἔχει καὶ κλάδους καὶ φύλλα. ταῦτ’ ἐστὶν ὑψηλὰ τὰ δένδρα· τὰ δὲ μὴ ὑψηλά, δρυμοὺς λέγομεν. ὑψηλὰ <label for="ln-40" class="margin-toggle "></label>
<input type="checkbox" id="ln-40" class="margin-toggle"/>
<span class="marginnote"><i>40</i></span> μὲν τὰ δένδρα, ταπεινοὶ δὲ οἱ δρυμοί.</p>

    </section>
      </article>
    </body>
    </html>
    
